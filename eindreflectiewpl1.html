<!DOCTYPE html>
<html lang="en">
<head>
    <meta charset="UTF-8">
    <title>eindreflectie wpl1</title>
    <link rel="stylesheet" href="style.css">
    <link rel="stylesheet" href="bootstrap-grid.min.css">
    <link rel="preconnect" href="https://fonts.googleapis.com">
    <link rel="preconnect" href="https://fonts.gstatic.com" crossorigin>
    <link href="https://fonts.googleapis.com/css2?family=Questrial&family=Sofia+Sans:wght@400;700&display=swap"
          rel="stylesheet">
    <meta name="viewport" content="width=divice-width, initial-scale=0.1">
</head>
<body id="wpl1" class="background3">
<header class="row col-12 justify-content-center mb-5">
    <div class="row col-10 align-items-center">
        <nav class="col-5">
            <a href="ik.html">
                <button class="back"><</button>
            </a>
        </nav>
        <h1 class="col-7">Eindreflectie wpl1</h1>
    </div>
</header>
<main class="row col-lg-12 justify-content-center">
    <div class="row col-lg-10 col-md-12">
        <p>In deze eindreflectie ga ik het hebben over hoe mijn werkplekleren 1 ervaring tot nu toe is gelopen en wat ik nog
        verder ga willen leren bij werkplekleren 2. Ik ga het vooral hebben over mijn prestaties, wat ik heb bijgeleerd
        en wat ik nog had willen leren tijdens werkplekleren 1.<br><br>Bij werkplekleren 1 heb ik heel wat bijgeleerd op
        persoonlijk vlak. Ik kon vroeger niet geweldig goed in groep werken doordat ik geen sociaal persoon ben en een
        mening uitspreken vaak moeilijk was. Dit heb ik geleerd om iets meer onder de knie te krijgen en ik ben dus al
        wat assertiever geworden. Ook heb ik geleerd om niet al te snel tevreden te zijn met het resultaat. Je krijgt
        een beter eindresultaat door het over verschillende dagen te verspreiden. Op technisch vlak heb ik tijdens
        werkplekleren 1 voor bij ‘Adobe Xd’ en ‘Figma’ dingen bijgeleerd. Op het gebied van coderen en andere zaken heb
        ik meer bijgeleerd door de andere vakken die we krijgen. Beter gezegd, doordat ik goed opgelet heb tijdens de
        andere vakken heb ik minder moeten bijleren tijdens werkplekleren 1. En op organisatorisch vlak heb ik vooral op
        het gebied van plannen wat bijgeleerd. Ik ben tijdig aan mijn opdrachten begonnen en hierdoor hoop ik dat ik zal
        beloond worden met een beter resultaat. Ik kan nu nog beter plannen. Mijn werkpunt in verband met organiseren is
        de communicatie in groep. De samenwerking doorheen het semester verliep moeizaam. Dit kwam doordat mijn
        groepsgenoten beide overdag werkten en enkel s ‘nachts bij elkaar konden komen. Hierdoor was voor mij moeilijk
        om aanwezig te zijn.<br><br>Ik zag mijzelf groeien in assertiviteit, groepshouding, bewustheid van mezelf en het
        gebruiken van bepaalde tools. Assertiviteit heb ik hierboven al uitgelegd. Groepshouding hangt gedeeltelijk
        samen met assertiviteit, maar ook betekend dit dat ik gevorderd ben op sociaal vlak. Ik probeer meer te
        communiceren. Dit doe ik dus ook wanneer ik iets niet oké vind. Ik zal dit dan op een respectvolle manier laten
        weten. Het enige waar ik mij nog meer op moet inzetten is de stress in een groep. Wanneer er iemand bijvoorbeeld
        niet tijdig iets laat weten of wanneer iemand iets niet op de afgesproken deadline aflevert, bezorgd dit mij
        veel stress.<br><br>Vervolgens leg ik uit hoe ik bewuster ben geworden van mezelf. Dit kwam doordat we tijdens
        de lessen ook onze motivatie en kernwaarden en dergelijke hebben moeten ondervinden. Met de resultaten hiervan
        ben ik wel even verrast geweest, maar uiteindelijk vielen ze wel in plaats en passen de kernwaarden zeer goed
        bij mij. Met de groei in de tools bedoel ik het onder de knie krijgen van de programma’s waar we mee hebben
        gewerkt. Bij ons Dashboard was dit ‘Figma’ en bij mijn Portfolio gebruikte ik ‘Adobe Xd’ en ‘Webstorm’.
        Uiteraard heb ik ook ‘Photoshop’ en ‘Illustrator’ onder de knie gekregen door doorheen het jaar opdrachten te
        maken.<br><br>Verder over de soft skills en hard skills die ik zonet besproken heb. Mijn hard skills die ik tot
        nu toe zeer goed onder de knie heb zijn ten eerste coderen. Ik begrijp dit heel goed en ben er ook zeer vlot in
        al zeg ik het zelf. Ik heb aan het begin van het jaar mij hier heel hard voor ingezet aangezien ik hier niks van
        kende en heb hier extra oefeningen voor gemaakt. Ook heb ik mijn web essentials docent om meer oefeningen
        gevraagd. Zij had mij toen een link doorgestuurd naar de website van ‘freecodecamp’. Hier heb ik ook nog wat op
        geoefend. Voor de rest heb ik ook nog op ‘Codeacademy’ en op ‘Sololearn’ dingen uitgeprobeerd. Ik ga ook eerlijk
        meegeven dat ik de video’s die mijn docent mij toegewezen had niet heb bekeken. Ik ben namelijk beter in leren
        door oefeningen te maken dan door video’s te kijken. Dit allemaal maakte het voor mij zeer makkelijk om mijn
        portfolio voor werkplekleren 1 te coderen.<br><br>Als volgende hard skill staat Photoshop op mijn lijstje. Ik
        ben 2 jaar terug afgestudeerd in beeldende vorming in het KSO en heb toen al wat Photoshop meegekregen. Dat was
        natuurlijk niks vergeleken met wat ik dit jaar heb bijgeleerd, maar het had wel zijn voordelen. Ik was er
        namelijk best snel mee weg en wist al hoe het een en ander werkte. Dit heb ik niet echt nodig gehad bij
        werkplekleren 1 maar ik weet wel dat het goed van pas kan komen.<br><br>Vervolgens ‘Adobe Xd’ en ‘Figma’.
        Tijdens de les werken we vooral met Xd en dat lukt al zeer goed. Door onze groepsopdracht voor werkplekleren 1
        moest ik met ‘Figma’ leren werken omdat mijn groepje dit een beter programma vond. Ik vond dit persoonlijk niet
        erg aangezien ik graag nieuwe dingen bijleer. Doordat ik al goed met ‘Adobe Xd’ overweg kon, kon ik ook zeer
        snel mijn weg vinden in ‘Figma’. Voor werkplekleren 1 heb ik beide gebruikt. ‘Figma’ voor het ontwerpen van de
        Dashboards en ‘Adobe Xd’ voor mijn portfolio.<br><br>Daarna ‘Adobe Illustrator’. In tegenstelling tot Photoshop,
        heb ik geen illustrator gehad in het secundair onderwijs waardoor het voor mij een pak moeilijker was. Toch heb
        ik hiermee de achtergrond van mijn portfolio gemaakt. Sommige tools lukken mij beter dan andere. Dit is dan ook
        het programma waar ik mij tijdens werkplekleren 2 nog op zou willen focussen.<br><br>Stiptheid is een
        belangrijke soft skill voor mij. Ik krijg zeer veel stress wanneer ik niet op tijd ergens ben of niet op tijd
        iets af heb geleverd. Dit heeft langs de ene kant goed geholpen bij Wpl1, maar aan de andere kant ook weer niet.
        Ik was altijd tijdig klaar met mijn opdrachten. Maar doordat iemand van mijn groepje niet op tijd klaar was en
        nog dingen wilde veranderen, gaf mij dit een hoop stress. Betrouwbaar zijn vind ik belangrijk. Dit zorgt ook
        voor respect van en naar de klant en collega’s toe waardoor dit de band van klant tot vormgever en van vormgever
        tot vormgever versterkt. Creativiteit is voor mij altijd een passie geweest op verschillende vlakken. Op het
        gebied van tekenen en kunst en op het gebied van oplossingen zoeken. Natuurlijk wil dit niet zeggen dat iedereen
        het altijd eens is met mijn oplossingen, meningen verschillen. Als voorlaatste soft skill, aanpassingsvermogen.
        Ik heb natuurlijk nog altijd een eigen mening over dingen, maar ik probeer mij altijd zo goed mogelijk aan te
        passen naar anderen toe. Ik zou namelijk ook willen dat de mensen om mij heen zich aanpassen naar mij toe dus
        doe ik dit ook andersom. Als laatste empathie. Deze skill heb ik altijd al gehad. Ik help graag en wil iedereen
        om mij heen blij maken. Het nadeel is wel dat ik er ooit zo in opga dat wanneer dit niet zou lukken, ik het
        mezelf kwalijk neem.<br><br>Vervolgens had ik nog wat meer informatie gewild over hoe ik mijn kernwaarden nog
        beter uit een product of visual design kan laten komen. Dit hebben we namelijk niet echt gezien tijdens de
        lessen.<br><br>Tot slot nog een kleine samenvatting van wat ik zonet besproken heb. Ik heb het eerst gehad over
        wat ik heb bijgeleerd tijdens werkplekleren 1. Vervolgens over welke groei ik heb meegemaakt. Daarna over mijn
        soft skills en hard skills op dit moment en wat ik hiervan nog zou willen uitbreiden in werkplekleren 2. Ten
        slotte had ik het over welke informatie ik nog graag had willen meekrijgen in werkplekleren 1.</p>
    </div>
</main>
<footer>
    <p>Copyright @ MvV</p>
</footer>
</body>
</html>